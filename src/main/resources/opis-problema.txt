Sustav za upravljanje skladištem
Uočavanje glavnih problema i potencijalnih entiteta skladišnog
sustava
Kao zadatak izabran je problem opisivanja i izrade sustava upravljanja skladištem. Kako bi
lakše predočili koji su sve zahtjevi jednog takvog sustava, definirali smo početna ograničenja
- odnosno, generalne pretpostavke sustava za upravljanje skladištem. Za početak smo
pretpostavili da se radi o sustavu koji će biti logistička grana globalne e-commerce trgovine,
tako da samim time možemo pretpostaviti da će takav sustav skladišta biti distribuiran preko
više lokacija diljem svijeta, te da će svaka lokacija imati određene kvote nekih proizvoda,
ovisno o prosječnom broju registriranih kupaca unutar teritorija kojega to specifično
skladište poslužuje. Na taj način, zadaća sustava nije samo obaviti isporuku, nego na
informiran način donjeti odluke o obnavljanju zalihe artikala ovisno o stanju cijelokupnog
sustava.
Kako bi informirano donošenje odluka bilo moguće, potrebno je na raspolaganju imati veliku
količinu ključnih informacija do kojih možemo što prije i lakše doći kada je potrebno. Prema
tome, problem nekog logističkog zadatka nije limitiran uvozovm, skladištenjem i izvozom
artikala proizvoda nekog poslovanja, nego i unosom, skladištenjem i izlazom relevantnih
podataka.
Jedan takav sustav mora od početka veoma precizno definirati objekte, te njihova svojstva i
veze sa ostalim objektima u takvom sustavu. Neki od potencijalnih objekata (entiteta) i bitnih
svojstava koje možemo prepoznati u takvom sustavu su: Kupac, Radni nalog, Status isporuke,
Naruđba, Košarica, Kategorije proizvoda, Varijante artikla, Lokacija kupca, Lokacija
skladišta, Kvantativno stanje svakog artikla.
Za cilj daljnjih sastanaka tima, imat ćemo konkretno opisati glavne entitete i veze između
pojedinih entiteta, te dizajnirati dijagrame veza entiteta i izradu skripti i tablica baze
podataka.